# -*- mode: mandoku-view -*-
#+TITLE: 易附錄纂註
#+DATE: 2015-09-23 09:34:50
#+PROPERTY: JUAN 14
<pb:KR1a0069_WYG_014-1a>¶
欽定四庫全書¶
　易附録纂註卷十四　　　元　胡一桂　撰¶
擇地潔處為蓍室南户置牀於室中央(牀大約長五尺/廣三尺毋太近)¶
(壁/)蓍五十莖韜以纁帛貯以皂囊納之櫝中置於牀北¶
(櫝以竹筒或堅木或布漆為之圓徑三寸如蓍/之長半為㡳半為葢下别為臺函之使不偃仆)附録(蒿/固)¶
(非蓍然亦猶是其類若以木碁行算金/錢當之則其去蓍益逺矣荅曽三異)設木格於櫝南¶
居牀二分之北(格以横木板為之髙一尺長竟牀當中/為兩大刻相距一尺大刻之西為三小)¶
(刻相距各五寸許下/施横足側立案上)置香爐一於格南香合一於爐南¶
<pb:KR1a0069_WYG_014-1b>¶
日炷香致敬將筮則洒掃拂拭滌硯一注水及筆一墨¶
一黄漆板一於爐東東上筮者齊潔衣冠北面盥手焚¶
香致敬(筮者北面見儀禮若使人筮則主人焚香畢少/退北面立筮者進立於牀前少西南向受命主)¶
(人直述所占之事筮者許諾主人/右還西向立筮者右還北向立)兩手奉櫝葢置於格¶
南爐北出蓍於櫝去囊解韜置於櫝東合五十策兩手¶
執之熏於爐上(此後所用蓍策之/數其説並見啟蒙)命之曰假爾泰筮有¶
常假爾泰筮有常某官姓名今以某事云云未知可否¶
爰質所疑於神於靈吉凶得失悔吝憂虞惟爾有神尚¶
<pb:KR1a0069_WYG_014-2a>¶
明告之乃以右手取其一策反於櫝中而以左右手中¶
分四十九䇿置格之左右兩大刻(此第一營所謂分而/為二以象兩者也)¶
次以左手取左大刻之䇿執之而以右手取右大刻之¶
一策掛於左手之小指間(此第二營所謂掛/一以象三者也)次以右手¶
四揲左手之策(此第三營之半所謂揲/之以四以象四時者也)次歸其所餘之¶
䇿或一或二或三或四而扐之左手無名指間(此第四/營之半)¶
(所謂歸竒於扐/以象閏者也)次以右手反過揲之䇿於左大刻遂取¶
右大刻之策執之而以左手四揲之(此第三/營之半)次歸其所¶
<pb:KR1a0069_WYG_014-2b>¶
餘之策如前而扐之左手中指之間(此第四營之半所/謂再扐以象再閏)¶
(者也一變所餘之䇿左一則右必三左二則右亦二左/三則右必一左四則右亦四通掛一之策不五則九五)¶
(以一其四而為竒九以兩其四/而為偶竒者三而偶者一也)次以右手反過揲之䇿¶
於右大刻而合左手一掛二扐之策置於格上第一小¶
刻(以東為上/後放此)是為一變再以兩手取左右大刻之蓍合¶
之(或四十四策/或四十策)復四營如第一變之儀而置其掛扐之¶
策於格上第二小刻是為二變(二變所餘之策左一則/右必二左二則右必一)¶
(左三則右必四左四則右必三通掛一之策不四則八/四以一其四而為竒八以兩其四而為偶竒偶各得四)¶
<pb:KR1a0069_WYG_014-3a>¶
(之二/焉)又再取左右大刻之蓍合之(或四十策或三十/六䇿或三十二策)履¶
四營如第二變之儀而置其掛扐之䇿於格上第三小¶
刻是為三變(三變餘䇿/與二變同)三變既畢乃視其三變所得掛¶
扐過揲之䇿而畫其爻於版(掛扐之數五四為竒九八/為偶掛扐三竒合十三䇿)¶
(則過揲三十六䇿而為老陽其畫為口所謂重也掛扐/兩竒一偶合十七䇿則過揲三十二䇿而為少隂其畫)¶
(為一所謂拆也掛扐兩偶一竒合二十一䇿則過揲二/十八策而為少陽其畫為一所謂單也掛扐三偶合二)¶
(十五策則過揲二十四策而/為老隂其畫為乂所謂交也)附録(交者拆之聚故為老/隂重者單之積故為)¶
(老/陽)如是每三變而成爻(第一第四第七第十第十三第/十六凡六變並同但第三變以)¶
<pb:KR1a0069_WYG_014-3b>¶
(下不命而但用四十九蓍耳第二第五第八第十一第/十四第十七凡六變亦同第三第六第九第十二第十)¶
(五第十八凡/六變亦同)凡十有八變而成卦乃考其卦之變而占¶
其事之吉凶(卦變别有圖/説見啟蒙)禮畢韜蓍襲之以囊入櫝加¶
葢斂筆研墨版再焚香致敬而退(如使人筮則主人/焚香揖筮者而退)¶
　¶
　¶
　¶
　易附録纂註卷十四¶

